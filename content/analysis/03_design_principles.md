---
Title: Design principles analysis
Description: This is my design principles analysis page.
Template: analysis-page
---

# Design principles

Jag har valt ut tre webbplatser för att analysera och utvärdera de designprinciper de använder sig av.

Urval
-----------------------

Jag har valt de tre sidor som jag tidigare gjort en analyser av eftersom jag redan bekantat mig med dem. De har också en bra variation av innehåll och skiljer sig åt design-mässigt, vilken kan vara intressant för den här analysen.

Metod
-----------------------

Jag har använt mig av boken *The Principles of Beautiful Web Design* av J., Walker, A., & George, J., samt Mary Stribleys utförliga sammanställning av design-element och principer (https://www.canva.com/learn/design-elements-principles/) som bakgrundsmaterial till analysen.

Analys & diskussion
-----------------------

### Jessica Hische

https://www.jessicahische.is/anoversharer
<br><br>
![En bild på about-sidan för Jessica Hische](../assets/img/jessica_hische.png)
<br><br>
Målet med Jessicas webbplats är att visa upp det hon skapat inom typografi och lettering, men också marknadsföra hennes verk som författare och illustratör. Jessiva visar upp bilder av mycket av det hon gjort genom åren, inom olika områden, vilket ger framtida potentiella klienter en tydlig inblick i vad de kan förvänta sig av ett samarbete med henne.
<br><br>
Designen för webbplatsen är genomgående mysig och stilig. Även om hon visar upp många framgångsrika delar i sitt arbete och många framstående klienter hon haft, så lyckas hon ändå förmedla en personlig känsla på sidorna. Att hon använder egenskapade typsnitt och pastellfärger bidrar till det. Webbplatsen känns proffsig helt enkelt, men samtidigt lekfull. Exempel på lekfullheten är den vågiga gummiblyertsen hon använder i sin footer. Den är ju både nostalgisk och busig! Allt det här passar väl in i hur hon verkar vilja profilera sig; kreativ, sprudlande. Jag får bilden av att hon är unik och vardaglig på samma gång, vilket är imponerande. Överlag rimmar webbplatsen väl med vem hon verkar vara och vad hon erbjuder både för mig som besökare som vill inspireras eller letar efter böcker, men också för klienter som kanske vill börja ett samarbete.
<br><br>
På webbplatsens olika sidor så syns tydliga spår av designprincipen om kontrast. Den helt vita bakgrundsfärgen ger en skarp kontrast till andra betydligt mer färgglada element. Det finns också symmetri och balans som syns tydligt. Fördelningen mellan text och bilder är balanserad, och på till exempel galleri-sidan presenteras bilderna symmetriskt. De här delarna bidrar mycket till den proffsiga känslan. Det finns också en enhetlighet mellan startsidan och de andra sidorna. Färgpaletten är genomgående, precis som typsnitt och layout. Sen "händer" det mer på förstasidan, vilket också känns rimligt eftersom det för de allra flesta kommer vara den man ser först. Så det är ett vettigt val att ha lite större bilder för att fånga intresse och uppmärksamhet där.
<br><br>
<br><br>


### Martina Paukova

https://martinapaukova.com/about
<br><br>
![En bild på about-sidan för Martina Paukova](../assets/img/martina_paukova.png)
<br><br>
Martina använder sin webbplats som en portfolio som visar upp henner arbete som illustratör. Genom den vill hon bygga sitt varumärke och förhoppningsvis locka nya klienter att samarbeta med henne.
<br><br>
Webbplatsens design känns modern och minimalistisk. Hon använder stora bilder och typsnitt, där huvudfokus läggs på hennes illustrationer och inte så mycket annat. Det stödjer också webbplatsens syfte väl, eftersom jag som besökare snabbt får se en stor del av hennes skapelser. Sidornas layout bidrar till tydlighet och gör dem lättsamma. Samtidigt så är mängden skrollande som krävs för att ta sig igenom sidornas innehåll och text-bombningen som bjuds på hennes about-sida sådant som drar ned upplevelsen. Webbplatsen känns inte helt genomgående professionell, även om innehållet i den absolut gör det.
<br><br>
Färgvalen skapar tydliga kontraster, precis som de skarpa fontvalen kombinerat med hennes lekfulla bilder. Principen om repetition syns också tydligt, nästan till den grad att den övergår i tjat. Förstasidan har ett visst flyt i sig eftersom det där kombineras mellan stående och liggande bilder och olika storlekar. Man när jag tar del av innehållet på till exempel news-sidan och about-sidan, så upplever jag faktiskt att sidorna till slut börja tjata på mig; mängden illustrationer som Martina har skapat är imponerande, men lite variation i presentationen av dem hade inte skadat.
<br><br>
<br><br>

### Wes Bos

https://wesbos.com/about
<br><br>
![En bild på about-sidan för Wes Bos](../assets/img/wes_bos.png)
<br><br>
Wes har skapat sin webbplats för att erbjuda onlinekurser för webbutvecklare, och andra tips. Han hänvisar också till sin podcast, som även den handlar om programmering, såväls som till sina sociala medier. Han har en distinkt och utstickande stil på sidorna, där kombinationen av starka färger bidrar till starka kontraster och att det är lätt att läsa. Han framhäver det han vill sälja in på ett tydligt sätt, och han lyckas presentera mycket av det på realtivt lite plats, utan att bli plottrigt. 
<br><br>
Den välarbetade webbplatsen bidrar till det den syftar till. Eftersom målet är just att sälja in tjänster och utbildning inom webbutveckling så känns det direkt avgörande hur han presenterar detta på sina sidor. Och i det avseendet är det inget snack om att den verkligen känns gedigen och proffsig. Däremot finns det en liten diskrepans när det gäller den "street"-iga, "skate"-iga och urbana stilen på till exempel loggan med hans namn. Om jag inte vet vad sidan handlar om eller erbjuder så skulle inte min första tanke vara att det här är en plats där jag kan lära mig mer om JavaScript. Men samtidigt uppskattar jag mer att man vågar satsa lite och testa en stil som sticker ut lite, än att spela säkert. Så jag ser inga stora problem med det. Tvärtom; när jag väl börjat ta del av innehållet så ger designen mig också en känsla av personlighet och mod från Wes, vilket är positivt.
<br><br>
En av de tydligare designprinciperna som visas på Wes Bos webbplats är, utöver ovan nämnd kontrast, också hierarki. Rubriker och andra viktiga element har fått starka färger som gör att ögonen snabbt dras dit. Överlag så går startsidan och de andra sidorna i samma, eller åtminstone liknande, fotspår. På startsidan så jobbar han lite mer med kontrast för att tydligt förklara för besökaren vad man kan vänta sig. Sen är undersidorna lite mer grid-baserade för att presentera information på ett strukturerat sätt.
<br><br>
<br><br>

### Sammanfattning

Genom analysen jag gjort så har jag lärt mig mer om och sett hur olika designprinciper används för att arbeta tillsammans med syftet och målet med en webbplats. Prickar man rätt kombinationer där så blir det positiva synergi-effekter av det. Men om man misslyckas så kan det faktiskt få rakt motsatt effekt. Kontrast har nog varit den mest tydligt framträdande designprincipen, som också känns självklar i de flesta fall där man vill presentera ett innehåll tydligt, vilket ofta är fallet med webbsidor.
<br><br>
Ju mer symmetrisk innehållet på en webbplats är, desto starkare känsla av struktur och tydligt ger den också. Det här är också något som är viktigt, för att bidra till en så smidig och inbjudande användarupplevelse som möjligt. Men sen känner jag att det kanske finns en sorts "meta-princip" också att tänka på, och det är kombinationen och variationen av många olika designprinciper. Om jag till exempel låter symmetri vara den alltigenom härskande designprincipen, så kan det senare när man blickar på hela webbplatsen faktiskt bli till viss nackdel. Bara för att det finns principer som är allmänt vedertagna och sedda som viktiga och positiva så tycker jag också att det finns ett värde i att hitta en balans mellan de olika principerna. När är vilken princip viktigast? Även om det går att säga att många av principerna är relevanta, och till och med nödvändiga, i någon utsträckning i många situationer, så behöver man värdera de olika principerna för olika delar av sin webbplats, för att mål och syfte med samtliga delar av webbplatsen ska nå så långt som möjligt.
<br><br>
<br><br>

### Min webbplats

Tanken med min webbplats är att fungera som ett verktyg i min utbildning inom webbprogrammering, här med fokus på teknisk webbdesign och användbarhet. Jag testar olika delar inom området för olika sidor.
<br><br>
Efter att ha fått till mig att vi elever gärna fick ta ut svängarna lite i kursen så valde jag att lägga en gradient bakgrundsfärg, där färgvalen är tänkta att föra tankarna till en solnedgång på en strand. Som logga har jag valt en kokosnöt-drink, men i pixel art-form. Allt det här passar också in med det större temat jag satt för webbplatsens design; tropiskt lärande. När det gäller designprinciper så har jag värderat kontrast för att ge en hög läsbarhet för texten, och så symboler såsom de i footern sticker ut. Så överlag skulle jag säga att den avskalade och avslappande designen bidragit till att låta mig testa olika saker i de olika kursmomenten, samt ett flertal olika designprinciper. Min navbar är till exempel ordnad i en rak linje, på min technologies-sida så är de olika boxarna strukturerade i proportionerlig skala gentemot varandra, och mitt galleri av bilder är arrangerade på ett symmetriskt och enhetligt sätt. Sammantaget ger allt en känsla av experimenterande, vilket är i linje med webbplatsens syfte.
<br><br>
Eftersom jag lärt mig mer och mer stegvis för varje kursmoment så finns det säkert senare lärdomar som jag skulle haft nytta av i början. På min förstasida så ser det inte så snyggt ut att bilden ligger direkt under texten, utan någon sorts symmetri eller proportionalitet. Det är faktiskt något jag vill fixa till...
<br><br>
...sådär, nu har about-sidan lite mer symmetrisk stil och layout också. Och jag har också valt att lägga till lite effekt på knappvalen i navbaren, så de poppar lite mer. Jag använde samma gradienta färgblandning som till webbplatsens bakgrund, för att bidra till en enhetlig känsla.

Referenser
-----------------------

Beaird, J., Walker, A., & George, J., 2020. *The Principles of Beautiful Web Design*. Fjärde utgåvan.
<br><br>
Stribley M. *Design elements and principles*. Adress: https://www.canva.com/learn/design-elements-principles/ [Hämtat 13 november 2024].
<br><br>

Övrigt
-----------------------

Arbetet med analyserna har genomförts enskilt.
<br><br>